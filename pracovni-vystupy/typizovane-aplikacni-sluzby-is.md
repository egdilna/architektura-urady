Typizované služby týkající se identity subjektu a jeho základních údajů:
* Evidování subjektu a jeho údajů v základním datovém kmenu
	* Ztotožnění fyzické osoby z Registru obyvatel : OVM si pro účely povinného využívání referenčních údajů a agendových údajů ztotožní fyzickou osobu, o níž vede údaje. Základní trojice ztotožňovacích údajů jsou popsány v dokumentaci k ZR, výsledkem je jednoznačné určení konkrétní jedné fyzické osoby podle její identity v Registru obyvatel. Osobě je pro danou agendu a AIS přiděleno AIFO a pod tímto AIFO je jako pod hlavním technickým identifikátorem vedena u OVM ve všech AISech v dané agendě. Výsledkem je tedy přidělené AIFO a možnost využívat služby ISZR a EGSB pro danou fyzickou osobu. Platí, že pokud vede údaje o též osobě ve více agendách, provádí ztotožnění pro každou z těchto agend.
	* Ztotožnění právnického subjektu z Registru osob : OVM si v rámci své působnosti také ztotožňuje právnické subjekty, a to z Registru osob. Identifikátorem subjektu je IČ a v případě dělení na místní jednotky také IČP (pobočky). Referenční údaje z ROS jsou sice veřejné, nicméně stále platí povinnost OVM využívat je způsobem, jakým se využijí referenční údaje ze ZR, tedy využíváním údajů prostřednictvím ISZR. Obdobné to pak je i u potřeby ztotožnění fyzických osob z Registru obyvatel v případě jednatelů či dalších osob jednajících jménem právnického subjektu.
	* Přihlášení k notifikaci změny údajů fyzické osoby z Registru obyvatel : U dlouhodobě evidovaných fyzických osob zajistíme aktuálnost referenčních údajů tak, že se prostřednictvím ISZR zaregistrujeme pro notifikování o každé změně námi využívaných referenčních údajů. Identifikátorem je AIFO.
	* Přihlášení k notifikaci změny údajů právnického subjektu z Registru osob : U dlouhodobě evidovaných právnických subjektů zajistíme aktuálnost referenčních údajů tak, že se prostřednictvím ISZR zaregistrujeme pro notifikování o každé změně námi využívaných referenčních údajů. Identifikátorem je IČ.
	* Zpracování notifikací o změnách údajů z Registru obyvatel : Po zaslané notifikaci, respektive, vyzvednuté notifikaci změn ze základního registru si u subjektů, u nichž to dává smysl, provedeme aktualizaci jejich údajů a následné porovnání a úpravy v našem datovém fondu.
	* Zpracování notifikací o změnách údajů právnického subjektu z Registru osob : Po zaslané notifikaci, respektive, vyzvednuté notifikaci změn ze základního registru si u subjektů, u nichž to dává smysl, provedeme aktualizaci jejich údajů a následné porovnání a úpravy v našem datovém fondu.
	* Aktualizace údajů o fyzické osobě z Registru obyvatel podle notifikace o změně : Po přihlášení notifikace osoby podle jejího AIFO a zaslané notifikaci o změně některých údajů pro dané AIFO se provede aktualizace. Notifikace neobsahuje změny údajů, ale jen AIFO, u kterého došlo ke změně. Je nutno si tedy přes ISZR aktualizovat údaje, které eviduji a uvnitř AISu si udělat jejich porovnání a zapsat ty změněné.
	* Aktualizace údajů o fyzické osobě z Registru obyvatel pro aktuální potřebu : Při aktuální potřebě lze aktualizovat jednorázově údaje o osobě ze základního registru. Činí se tak ale výhradně u subjektů, které nemáme zaregistrovány pro notifikace a u kterých neudržujeme aktuální datový fond přes AIFO i pro poskytování údajů.
	* Aktualizace údajů z Registru osob : Obdobně jako u fyzických osob z ROB se provádí aktualizace údajů o právnických subjektech z ROS. Identifikátorem je v tomto případě IČ a IČP.
	* Aktualizace údajů z Registru osob a souvisejících údajů z Registru obyvatel : Pro zjištění údajů o jednatelích a osobách zastupujících právnický subjekt se nejprve provede zjištění těchto fyzických osob z ROS, ale následně se musí provést aktualizace údajů o fyzické osobě z Registru obyvatel, neboť ROS sám neposkytuje referenční údaje o fyzických osobách.
* Reklamace údajů o subjektech a jejich identitách
	* Reklamace neexistující fyzické osoby v Registru obyvatel : Nepodaří-li se ztotožnit fyzickou osobu z Registru obyvatel a víme, že máme správné údaje a osoba tedy nejspíše v ROB není vedená (byť by být měla), vzneseme reklamaci neexistujících údajů, respektive, neexistující osoby v ROB. Činíme tak obdobně jako u reklamace neexistujících, respektive, chybných údajů v ROB. Protože nemáme AIFO, pro identifikaci fyzické osoby předáme maximum relevantních informací.
	* Reklamace neexistujících údajů o fyzické osobě v Registru obyvatel : Zjistíme-li při využívání referenčních údajů z Registru obyvatel, že některý referenční údaj chybí, vzneseme reklamaci na neexistenci údaje prostřednictvím ISZR a příslušného základního registru.
	* Reklamace údajů o fyzické osobě v Registru obyvatel : Vznikne-li oprávněná pochybnost o správnosti a platnosti údajů vedených o fyzické osobě v Registru obyvatel, vzneseme prostřednictvím ISZR a příslušného základního registru reklamaci vůči editoru údajů.
	* Reklamace údajů o právnickém subjektu z Registru osob : Vznikne-li oprávněná pochybnost o správnosti a platnosti údajů vedených o právnickém subjektu v Registru osob, vzneseme prostřednictvím ISZR a příslušného základního registru reklamaci vůči editoru údajů.
	* Získání výsledku vlastní reklamace : U námi vznesených reklamací buď zpracováním aktualizace změny údajů, nebo informací o výsledku reklamace předané prostřednictvím ISZR, získáme faktický stav vyřízení reklamace. Pokud je výsledkem změna údajů, postupujeme podle aktualizace údajů, pokud je výsledek jiný, přestaneme považovat reklamovaný údaj za zpochybněný.

#+CAPTION: Přehled typizovaných služeb AISu pro subjekty a jejich identitu
[[https://gitlab.com/egdilna/architektura-eg-urad/-/raw/Schv%C3%A1len%C3%A9/diagramy/Typizovan%C3%A9_slu%C5%BEby_AIS_k_datov%C3%A9mu_kmeni_a_subjekt%C5%AFm.png]]

Typizované služby týkající se údajů a propojeného datového fondu
* Využívání práva na záznam skutečnosti v RPP
	* Záznam o odkazování klienta na Zápis o skutečnosti z RPP : V případě, že klient uplatní svoje právo podle zákona 12/2000, zapíšeme záznam o tom, že se odkázal na zapsanou skutečnost v Registru práv a povinností. Na základě toho pak získáme z RPP příslušné údaje.
	* Získání údajů Zápisu o skutečnosti z RPP : Na základě záznamu o odkazování klienta na zápis o skutečnosti si prostřednictvím ISZR vyžádáme a získáme příslušné údaje ze zápisu vedeného v RPP.
	* Reklamace údajů v zápisu o skutečnosti v RPP : Vznikne-li oprávněná pochybnost o správnosti, platnosti a úplnosti údajů zapsaných do Registru osob na základě práva na zápis skutečnosti, vzneseme prostřednictvím ISZR reklamaci vůči Ministerstvu vnitra, které s příslušným orgánem veřejné moci tuto reklamaci vyřeší.
* Využívání agendových údajů jiných agend
	* Dotaz na existenci agendových údajů k subjektu v jiné agendě : AIS se prostřednictvím služeb eGSB zeptá publikujícího AISu, zda k danému subjektu existují požadované agendové údaje. Identifikací subjektu je u fyzické osoby AIFO, u právnické osoby IČ a u fyzické osoby zastupující právnickou osobu také AIFO. Na základě odpovědi, že agendový údaj existuje, jej AIS vyžádá a získá.
	* Vyžádání agendového údaje z jiného AIS : Při potřebě agendového údaje vedeného v jiné agendě pro splnění povinností nebo výkon působnosti si vyžádáme prostřednictvím eGSB od publikujícího AISu příslušné agendové údaje. Pozor, tímto způsobem nevyžadujeme referenční údaje vedené v základních registrech.
	* Přihlášení notifikace o změně agendových údajů z jiné agendy : V případě potřeby vždy aktuálních dat jako čtenářská agenda provedeme službami EGSB ohlášení, respektive, registraci notifikace pro změny údajů v publikujícím AISu. Identifikátorem je AIFO pro fyzické osoby a IČ pro právnické subjekty. Obdobné jako u registrace k notifikaci ze základních registrů.
	* Získání agendového údaje z jiného AIS : Pro splnění povinností nebo výkon působnosti prostřednictvím eGSB od publikujícího AISu získáme agendové údaje, a to v rozsahu a struktuře definované v ohlášené agendě.
	* Odhlášení Notifikace změny agendových údajů : Ve chvíli, kdy pomine potřeba úřadu pro jeho působnost využívat cizí agendový údaj, který má ohlášen pro notifikaci o změně, tuto notifikaci si odhlásí. Činí tak samozřejmě příslušnou službou propagovanou přes EGSB. Po odhlášení přestane publikující agendový informační systém zasílat Notifikace o změnách. (určuje )
	* Oznámení o ukončení evidování poskytovaného agendového údaje : Pokud poskytovatel agendového údaje přestane poskytovaný údaj ve své agendě evidovat, pochopitelně jej také přestane poskytovat dalším agendám. Tyto agendy tedy musí notifikovat a poskytnout jim oznámení o tom, že jimi využívaný agendový údaj již není dále evidován. Součástí takového oznámení by měl být i důvod, proč již údaj evidován není. Může pochopitelně vzniknout situace, kdy využívající agendy takový údaj potřebují nadále a nesouhlasí s ukončením jeho evidence u poskytovatele, v takovém případě se postupuje jako při každém jiném sporu o poskytování údajů mezi agendami. 
	* Reklamace neexistujícího agendového údaje v jiné agendě : V případě potřeby agendového údaje v jiné agendě pro výkon naší působnosti, dozvíme-li se o tom, že daný agendový údaj neexistuje, nebo není publikujícím AISem veden, vzneseme reklamaci vůči neexistenci takového údaje. Prostřednictvím eGSB a publikujícího AISu vzneseme reklamaci vůči editoru chybějícího údaje.
	* Reklamace agendového údaje v jiném AIS : V případě oprávněné pochybnosti o správnosti poskytovaného agendového údaje vzneseme jeho reklamaci prostřednictvím eGSB a publikujícího AISu vůči editoru údajů.
	* Zpracování výsledku vlastní reklamace cizích agendových údajů : Čtenářská agenda si  ve svém agendovém informačním systému vede evidenci jí vznesených  reklamací jak u základních registrů, tak u údajích v ostatních agendách. Účelem této evidence je mít přehled o vznesených reklamacích a také o jejich výsledcích. A schopnost na základě dalších služeb a změn údajů ze strany základních registrů a publikujících informačních systémů zpracovávat změny údajů, jež vyplynuly z reklamací. Příslušný čtenářský AIS zapisuje do této evidence a prostřednictvím seznamu reklamací pak zpracovává jejich stavy a případně upravuje údaje nebo příznak o zpochybnění.
* Poskytování agendových údajů jiným agendám
	* Poskytnutí informace, že agendový údaj neexistuje : Po dotazu jiného AIS na existenci agendového údaje, pokud se zjistí, že v našem AIS takový údaj neexistuje a není evidován, se čtenářskému AIS sdělí, že takový údaj neexistuje. Obdobně se neexistence údaje sdělí v případě, že čtenářský AIS realizuje vyžádání nebo získání našeho agendového údaje. Pozor, neexistence údaje je odlišná od situace, kdy je údaj prázdný, nebo není aktuální.
	* Poskytnutí vlastních agendových údajů jinému AIS na vyžádání : Prostřednictvím eGSB se poskytnou požadované agendové údaje, pokud o ně čtenářský AIS jednorázově požádá. Údaje se poskytují ve struktuře definované podle Údajů o údajích v agendě.
	* Poskytnutí vlastních agendových údajů jinému AIS proaktivně : Prostřednictvím eGSB se proaktivně zašle ticket s informací o dostupnosti agendových údajů, nebo se sadou poskytovaných agendových údajů čtenářskému AIS. Je alternativou služby poskytnutí údajů na vyžádání, kdy iniciátorem takového poskytnutí jsme my. Pozor, nezaměňovat s poskytnutím notifikace o změně údajů.
	* Poskytnutí vlastních agendových údajů jinému AIS při změně : Na základě zaregistrované notifikace o změnách agendových údajů se prostřednictvím eGSB na aktivní žádost o aktualizaci agendových údajů poskytne určená sada agendových údajů. Technicky je shodné se službou poskytnutí údajů na vyžádání.
	* Zpracování registrace notifikace ke změnám agendových údajů do jiných agend : Po registraci čtenářského AIS k notifikacím subjektu zajistíme zasílání notifikací o změnách jako publikující AIS prostřednictvím EGSB.

#+CAPTION: Přehled typizovaných služeb AISu pro údaje a propojený datový fond
[[https://gitlab.com/egdilna/architektura-eg-urad/-/raw/Schv%C3%A1len%C3%A9/diagramy/Typizovan%C3%A9_slu%C5%BEby_AIS_k_propojen%C3%A9mu_datov%C3%A9mu_fondu_a_%C3%BAdaj%C5%AFm.png]]

